{
  "title": {
    "english": "Doxology for Saturdays and Sundays of the Great Fast",
    "arabic": "الذكصولوجية الاولي"
  },
  "sections": [
    {
      "type": "verses",
      "verses": [
        {
          "english": "Your mercies O my Lord I will praise, forever and ever, and from generation to generation, I will declare Your truth out of my mouth.",
          "arabic": "أسبح مراحمك يا ربى، إلى أبد الأبد، ومن جيل إلى جيل، بفمى أخبر بحقك.",
          "coptic": "Ⲛⲉⲕⲛⲁⲓ ⲱ̀ ⲡⲁϬⲟⲓⲥ ϯⲛⲁϩⲱⲥ ⲙ̀ⲙⲱⲟ̀ⲩ ϣⲁ ⲉ̀ⲛⲉϩ ⲛ̀ⲧⲉ ⲡⲓⲉ̀ⲛⲉϩ ⲟⲩⲟϩ ⲓⲥϫⲉⲛ ϫⲱⲟ̀ⲩ ϣⲁ ϫⲱⲟ̀ⲩ ϯⲛⲁϫⲱ ⲛ̀ⲧⲉⲕⲙⲉⲑⲙⲏⲓ ϧⲉⲛ ⲣⲱⲓ.",
          "coptic_english": "",
          "coptic_arabic": ""
        },
        {
          "english": "My iniquities have covered my head, and have overburdened me, O God hear my sighs, and cast them away from me.",
          "arabic": "آثامى علت على رأسى، وثقلت علىّ، يا الله إسمع تنهُدى، وإطرحها عنى.",
          "coptic": "Ⲛⲁⲁ̀ⲛⲟⲙⲓⲁ ⲁⲩϭⲓⲥⲓ ⲉ̀ⲧⲁⲁ̀ⲫⲉ ⲟⲩⲟϩ ⲁⲩϩ̀ⲣⲟϣ ⲉ̀ϩ̀ⲣⲏⲓ ⲉ̀ϫⲱⲓ Ⲫ̀ϯ ⲥⲱⲧⲉⲙ ⲉ̀ⲡⲁϥⲓⲁϩⲟⲙ ϩⲓⲟ̀ⲩⲓ̀ ⲙ̀ⲙⲱⲟ̀ⲩ ⲉ̀ⲃⲟⲗϩⲁⲣⲟⲓ.",
          "coptic_english": "",
          "coptic_arabic": ""
        },
        {
          "english": "Make me like the publican, who has sinned against You, You had compassion upon him, and forgave him his sins.",
          "arabic": "أجعلنى مثل العشار، الذى أخطأ إلي،ك وتراءفت عليه، وغفرت له خطاياه.",
          "coptic": "Ⲁ̀ⲣⲓⲧⲧ ⲙ̀ⲫ̀ⲣⲏϯ ⲙ̀ⲡⲓⲧⲉⲗⲱⲛⲏⲥ ⲫⲏⲉ̀ⲧⲁϥⲉ̀ⲣⲛⲟⲃⲓ ⲉ̀ⲣⲟⲕ ⲁⲕϣⲉⲛϩⲏⲧ ⲉ̀ϩ̀ⲣⲏⲓ ⲉ̀ϫⲱϥ ⲁⲕⲭⲁ ⲛⲉϥⲛⲟⲃⲓ ⲛⲁϥ ⲉ̀ⲃⲟⲗ.",
          "coptic_english": "",
          "coptic_arabic": ""
        },
        {
          "english": "Make me like the adulteress, whom You have redeemed, You have saved and rescued her, for she pleased You.",
          "arabic": "إجعلنى مثل الزانية، التى خلصتها، وأنقذتها ونجيتها، لأنها أرضتك أمامك.",
          "coptic": "Ⲁ̀ⲣⲓⲧⲧ ⲙ̀ⲫ̀ⲣⲏϯ ⲛ̀ϯⲡⲟⲣⲛⲏ ⲑⲏⲉ̀ⲧⲁⲕⲥⲱϯ ⲙ̀ⲙⲟⲥ ⲉ̀ⲃⲟⲗ ⲁⲕⲧⲟⲩⲛⲟⲥ ⲁⲕⲛⲟϩⲉⲙ ⲙ̀ⲙⲟⲥ ϫⲉ ⲁⲥⲣⲁⲛⲁⲕ ⲙ̀ⲡⲉⲕⲙ̀ⲑⲟ.",
          "coptic_english": "",
          "coptic_arabic": ""
        },
        {
          "english": "Make me like the thief, who was crucified upon Your right-hand, he confessed to You, and likewise said.",
          "arabic": "إجعلنى مثل اللص، الذى صُلب عن يمينك، وإعترف بك، هكذا قائلاً.",
          "coptic": "Ⲁ̀ⲣⲓⲧⲧ ⲙ̀ⲫ̀ⲣⲏϯ ⲙ̀ⲡⲓⲥⲟⲛⲓ ⲫⲏⲉ̀ⲧⲁⲩⲁ̀ϣϥ ⲛ̀ⲥⲁ ⲧⲉⲕⲟ̀ⲩⲓ̀ⲛⲁⲙ ⲁϥⲉ̀ⲣⲟ̀ⲙⲟⲗⲟⲅⲓⲛ ⲙ̀ⲙⲟⲕ ⲙ̀ⲡⲁⲓⲣⲏϯ ⲉϥϫⲱ ⲙ̀ⲙⲟⲥ.",
          "coptic_english": "",
          "coptic_arabic": ""
        },
        {
          "english": "\"Remember me O my Lord, remember me O my God, remember me O my King, when You come into Your kingdom.\"",
          "arabic": "\"اذكرنى يا ربى، اذكرنى يا إلهى، اذكرنى يا ملكى، إذا جئت فى ملكوتك.\"",
          "coptic": "Ϫⲉ ⲁ̀ⲣⲓⲡⲁⲙⲉⲩⲓ̀ ⲱ̀ ⲡⲁϬⲟⲓⲥ ⲁ̀ⲣⲓⲡⲁⲙⲉⲩⲓ̀ ⲱ̀ ⲡⲁⲚⲟⲩϯ ⲁ̀ⲣⲓⲡⲁⲙⲉⲩⲓ̀ ⲱ̀ ⲡⲁⲞ̀ⲩⲣⲟ ⲁⲕϣⲁⲛⲓ̀ ϧⲉⲛ ⲧⲉⲕⲙⲉⲧⲟ̀ⲩⲣⲟ.",
          "coptic_english": "",
          "coptic_arabic": ""
        },
        {
          "english": "For You O my Savior, have accepted his confession, You were compassionate to him, and sent him to paradise.",
          "arabic": "فأنت يا مخلصى، قبلت إليك اعترافه، وترأفت عليه، وأرسلته إلى الفردوس.",
          "coptic": "Ⲛ̀ⲑⲟⲕ ⲇⲉ ⲱ̀ ⲡⲁⲤⲱⲧⲏⲣ ⲁⲕϣⲱⲡ ⲉ̀ⲣⲟⲕ ⲛ̀ⲧⲉϥⲟ̀ⲙⲟⲗⲟⲅⲓⲁ ⲁⲕϣⲉⲛϩⲏⲧ ⲉ̀ϩ̀ⲣⲏⲓ ⲉ̀ϫⲱϥ ⲁϥⲟ̀ⲩⲟ̀ⲣⲡϥ ⲉ̀ⲡⲓⲡⲁⲣⲁⲇⲓⲥⲟⲥ.",
          "coptic_english": "",
          "coptic_arabic": ""
        },
        {
          "english": "Likewise I the sinner, Jesus my true King and God, have compassion upon me, and make me as one of them.",
          "arabic": "وأنا أيضاً الخاطئ، يا يسوع إلهى وملكى الحقيقى، تحنن علىّ واجعلنى، كأحد هؤلاء.",
          "coptic": "Ⲁ̀ⲛⲟⲕ ϩⲱ ϧⲁ ⲡⲓⲣⲉϥⲉ̀ⲣⲛⲟⲃⲓ Ⲓⲏ̅ⲥ̅ ⲡⲁⲚⲟⲩϯ ⲡⲁⲞ̀ⲩⲣⲟ ⲙ̀ⲙⲏⲓ ϣⲁⲛⲁϩ̀ⲑⲏⲕ ⲉ̀ϩ̀ⲣⲏⲓ ⲉ̀ϫⲱⲓ ⲁ̀ⲣⲓⲧⲧ ⲙ̀ⲫ̀ⲣⲏϯ ⲛ̀ⲟ̀ⲩⲁⲓ ⲛ̀ⲛⲁⲓ.",
          "coptic_english": "",
          "coptic_arabic": ""
        },
        {
          "english": "For I know that You are good, compassionate and patient, remember me in Your mercy, forever and ever.",
          "arabic": "أنا أعرف أنك صالح، رؤوف ورحيم، اذكرنى برحمتك، إلى أبد الأبد.",
          "coptic": "Ϯⲥⲱⲟ̀ⲩⲛ ϫⲉ Ⲛ̀ⲑⲟⲕ ⲟ̀ⲩⲁ̀ⲅⲁⲑⲟⲥ ⲛ̀ⲣⲉϥϣⲉⲛϩⲏⲧ ⲟⲩⲟϩ ⲛ̀ⲛⲁⲏ̀ⲧ ⲁ̀ⲣⲓⲡⲁⲙⲉⲩ̀ⲓ̀ ϧⲉⲛ ⲡⲉⲕⲛⲁⲓ ϣⲁ ⲉ̀ⲛⲉϩ ⲛ̀ⲧⲉ ⲡⲓⲉ̀ⲛⲉϩ.",
          "coptic_english": "",
          "coptic_arabic": ""
        },
        {
          "english": "I ask You O my Lord Jesus, do not destroy me in Your anger, and likewise also in Your wrath, do not chasten me for my ignorance.",
          "arabic": "أطلب إليك يا ربى يسوع، أن لا تبكتنى بغضبك، ولا برجزك، تؤدب جهالتى.",
          "coptic": "Ϯⲧⲱⲃϩ ⲙ̀ⲙⲟⲕ ⲱ̀ ⲡⲁϬⲟⲓⲥ Ⲓⲏ̅ⲥ̅ ⲙ̀ⲡⲉⲣⲥⲟϩⲓ ⲙ̀ⲙⲟⲓ ϧⲉⲛ ⲡⲉⲕϫⲱⲛⲧ ⲟ̀ⲩⲇⲉ ⲟⲛ ϧⲉⲛ ⲡⲉⲕⲙ̀ⲃⲟⲛ ⲙ̀ⲡⲉⲣϯⲥ̀ⲃⲱ ⲛ̀ⲧⲁⲙⲉⲧⲁⲧⲉ̀ⲙⲓ.",
          "coptic_english": "",
          "coptic_arabic": ""
        },
        {
          "english": "For You do not desire the death of a sinner, rather he returns and lives, have pity upon my weakness, and do not look at me in anger.",
          "arabic": "لأنك لا تشاء موت الخاطئ، مثل أن يرجع ويحيا، تراءف على ضعفى، ولا تنظر إلىّ بغضب.",
          "coptic": "Ϫⲉ ⲭ̀ⲟ̀ⲩⲱ̀ϣ ⲙ̀ⲫ̀ⲙⲟⲩ ⲁⲛ ⲙ̀ⲡⲓⲣⲉϥⲉ̀ⲣⲛⲟⲃⲓ ⲙ̀ⲫ̀ⲣⲏϯ ⲛ̀ⲧⲉϥⲕⲟⲧϥ ⲟⲩⲟϩ ⲛ̀ⲧⲉϥⲱ̀ⲛϧ ϣⲁⲛⲁϩ̀ⲑⲏⲕ ϧⲁ ⲧⲁⲙⲉⲧϫⲱⲃ ⲙ̀ⲡⲉⲣⲥⲟⲙⲥ ⲉ̀ⲣⲟⲓ ϧⲉⲛ ⲟ̀ⲩⲙ̀ⲃⲟⲛ.",
          "coptic_english": "",
          "coptic_arabic": ""
        },
        {
          "english": "I have sinned O Jesus my Lord, I have sinned O Jesus my God, O King do not count the sins, which I have committed.",
          "arabic": "أخطأت يا يسوع ربى، أخطأت يا يسوع إلهى، يا ملكى لا تحسب علىّ، الخطايا التى صنعتها.",
          "coptic": "Ⲁⲓⲉ̀ⲣⲛⲟⲃⲓ Ⲓⲏ̅ⲥ̅ ⲡⲁϬⲟⲓⲥ ⲁⲓⲉ̀ⲣⲛⲟⲃⲓ Ⲓⲏ̅ⲥ̅ ⲡⲁⲚⲟⲩϯ ⲡⲁⲞ̀ⲩⲣⲟ ⲙ̀ⲡⲉⲣⲱⲡ ⲉ̀ⲣⲟⲓ ⲛ̀ⲛⲓⲛⲟⲃⲓ ⲉ̀ⲧⲁⲓⲁ̀ⲓⲧⲟⲩ.",
          "coptic_english": "",
          "coptic_arabic": ""
        },
        {
          "english": "I ask You O my Savior, let Your mercies come to me, and save me from the troubles, that come to my soul.",
          "arabic": "أسألك يا مخلصى، فلتدركنى مراحمك، لتخلصنى من الشدائد، المضادة لنفسى.",
          "coptic": "Ϯϯϩⲟ ⲉ̀ⲣⲟⲕ ⲱ̀ ⲡⲁⲤⲱⲧⲏⲣ ⲙⲁⲣⲉ ⲛⲉⲕⲙⲉⲑⲛⲁⲏ̀ⲧ ⲧⲁϩⲟⲓ ⲛ̀ⲧⲟⲩⲛⲟϩⲉⲙ ⲙ̀ⲙⲟⲓ ϧⲉⲛ ⲛⲓⲁ̀ⲛⲁⲅⲕⲏ ⲉⲧϯ ⲟ̀ⲩⲃⲉ ⲉ̀ⲧⲁⲯ̀ⲩⲭⲏ.",
          "coptic_english": "",
          "coptic_arabic": ""
        },
        {
          "english": "Do not send me to the fire, for my ignorance like Sodom, and likewise do not destroy me, like Gomorrah.",
          "arabic": "لا تحرق عدم معرفتى، مثل سدوم، ولا تهلكنى أيضاً، مثل عمورة.",
          "coptic": "Ⲙ̀ⲡⲉⲣϩⲓ ⲭ̀ⲣⲱⲙ ⲉ̀ⲧⲁⲙⲉⲧⲁⲧⲥⲱⲟ̀ⲩⲛ ⲙ̀ⲫ̀ⲣⲏϯ ϩⲱϥ ⲛ̀Ⲥⲟⲇⲟⲙⲁ ⲟ̀ⲩⲇⲉ ⲟⲛ ⲙ̀ⲡⲉⲣⲧⲁⲕⲟⲓ ⲙ̀ⲫ̀ⲣⲏϯ ϩⲱϥ ⲛ̀Ⲅⲟⲙⲟⲣⲣⲁ.",
          "coptic_english": "",
          "coptic_arabic": ""
        },
        {
          "english": "But O my Lord deal with me, like the people of Nineveh, those who have repented, and You forgave them their sins.",
          "arabic": "لكن يا ربى إصنع معى، مثل أهل نينوى، الذين تابوا، فغفرت لهم خطاياهم.",
          "coptic": "Ⲁⲗⲗⲁ ⲡⲁϬⲟⲓⲥ ⲁ̀ⲣⲓⲟ̀ⲩⲓ̀ ⲛⲉⲙⲏⲓ ⲙ̀ⲫ̀ⲣⲏϯ ⲛ̀ⲛⲓⲣⲉⲙⲚⲓⲛⲉⲩⲏ̀ ⲛⲁⲓ ⲉ̀ⲧⲁⲩⲉ̀ⲣⲙⲉⲧⲁⲛⲟⲓⲛ ⲁⲕⲭⲁ ⲛⲟⲩⲛⲟⲃⲓ ⲛⲱⲟ̀ⲩ ⲉ̀ⲃⲟⲗ.",
          "coptic_english": "",
          "coptic_arabic": ""
        },
        {
          "english": "But may Your mercies, come unto me quickly, that I may proclaim with those people, with an unceasing voice.",
          "arabic": "لكن فلتدركنى سريعاً، مراحمك يا ربى، لأصرخ مع هذا الشعب، بصوت لا يسكت.",
          "coptic": "Ⲁⲗⲗⲁ ⲙⲁⲣⲉ ⲛⲉⲕⲙⲉⲑⲛⲁⲏ̀ⲧ ⲧⲁϩⲟⲓ ⲡⲁϬⲟⲓⲥ ϧⲉⲛ ⲟ̀ⲩⲓⲏⲥ ⲛ̀ⲧⲁⲱ̀ϣ ⲉ̀ⲃⲟⲗ ⲛⲉⲙ ⲡⲁⲓⲗⲁⲟ̀ⲥ ϧⲉⲛ ⲟ̀ⲩⲥ̀ⲙⲏ ⲛ̀ⲁ̀ⲧⲭⲁⲣⲱⲥ.",
          "coptic_english": "",
          "coptic_arabic": ""
        },
        {
          "english": "Wherefore I entreat You, O Lord God my Savior, do not judge me, I the weak and sinful.",
          "arabic": "من أجل هذا أطلب إليك، أيها الرب الإله مخلصى، لا تحاكمنى، أنا الضعيف الخاطئ.",
          "coptic": "Ⲉⲑⲃⲉ ⲫⲁⲓ ϯⲧⲱⲃϩ ⲙ̀ⲙⲟⲕ Ⲡ̀ⲟ̅ⲥ̅ Ⲫ̀ϯ ⲡⲁⲤⲱⲧⲏⲣ ⲙ̀ⲡⲉⲣⲓ̀ⲣⲓ ⲛ̀ⲟ̀ⲩϩⲁⲡ ⲛⲉⲙⲏⲓ ⲁ̀ⲛⲟⲕ ϧⲁ ⲡⲓϫⲱⲃ ⲛ̀ⲣⲉϥⲉ̀ⲣⲛⲟⲃⲓ.",
          "coptic_english": "",
          "coptic_arabic": ""
        },
        {
          "english": "But rather absolve and remit, my many iniquities, as a good One and Lover of man, have mercy upon us according to Your great mercy.",
          "arabic": "لكن حل واغفر، لى ذلاتى الكثيرة، كصالح ومحب البشر، إرحمنا كعظيم رحمتك.",
          "coptic": "Ⲁⲗⲗⲁ ⲃⲱⲗ ⲉ̀ⲃⲟⲗ ⲭⲱ ⲛⲏⲓ ⲉ̀ⲃⲟⲗ ⲛ̀ⲛⲁⲡⲁⲣⲁⲡⲧⲱⲙⲁ ⲉⲧⲟ̀ϣ ϩⲱⲥ Ⲁ̀ⲅⲁⲑⲟⲥ ⲟⲩⲟϩ ⲙ̀Ⲙⲁⲓⲣⲱⲙⲓ ⲛⲁⲓ ⲛⲁⲛ ⲕⲁⲧⲁ ⲡⲉⲕⲛⲓϣϯ ⲛ̀ⲛⲁⲓ.",
          "coptic_english": "",
          "coptic_arabic": ""
        }
      ]
    }
  ],
  "type": "prayer"
}