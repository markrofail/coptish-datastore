{
  "title": {
    "english": "The Institution Narrative"
  },
  "sections": [
    {
      "speaker": "priest",
      "type": "verses",
      "verses": [
        {
          "english": "was incarnate and became man, and taught us the ways of salvation",
          "arabic": "تجسد وتأنس وعلمنا طرق الخلاص",
          "coptic": "Ⲁϥϭⲓⲥⲁⲣⲝ ⲟⲩⲟϩ ⲁϥⲉⲣⲣⲱⲙⲓ ⲟⲩⲟϩ ⲁϥⲧ̀ⲥⲁⲃⲟⲛ ⲉ̀ϩⲁⲛⲙⲱⲓⲧ ⲛ̀ⲧⲉ ⲡⲓⲟⲩϫⲁⲓ",
          "coptic_english": "",
          "coptic_arabic": ""
        },
        {
          "english": "He granted us the birth from on high through water and Spirit",
          "arabic": "وأنعم علينا بالميلاد الذي من فوق بواسطة الماء والروح",
          "coptic": "Ⲉ̀ⲁϥⲉⲣⲭⲁⲣⲓⲍⲉⲥⲑⲉ ⲛⲁⲛ ⲙ̀ⲡⲓⲙⲓⲥⲓ ⲡⲓⲉ̀ⲃⲟⲗ ⲙ̀ⲡ̀ϣⲱⲓ ϩⲓⲧⲉⲛ ⲟⲩⲙⲱⲟⲩ ⲛⲉⲙ Ⲟⲩⲡ̀ⲛⲉⲩⲙⲁ",
          "coptic_english": "",
          "coptic_arabic": ""
        },
        {
          "english": "He made us unto Himself an assembled people, and sanctified us by Your Holy Spirit. He loved His own who are in the world, and gave Himself up for our salvation unto death, which reigned over us, whereby we were bound and sold on account of our sins",
          "arabic": "وجعلنا له شعباً مجتمعاً، وصيرنا أطهاراً بروحك القدوس. هذا الذي أحب خاصته الذين في العالم، وسلم ذاته فداءً عنا، إلى الموت الذي تملَّك علينا، هذا الذي كنا ممسكين به، مبيعين من قِبَل خطايانا",
          "coptic": "Ⲁϥⲁⲓⲧⲉⲛ ⲛⲁϥ ⲛ̀ⲟⲩⲗⲁⲟⲥ ⲉϥⲑⲟⲩⲏⲧ ⲁϥⲑ̀ⲣⲉⲛϣⲱⲡⲓ ⲉⲛⲟⲩⲁⲃ ϩⲓⲧⲉⲛ Ⲡⲉⲕⲡ̀ⲛⲉⲩⲙⲁ Ⲉⲑⲟⲩⲁⲃ. Ⲫⲁⲓ ⲉ̀ⲧⲁϥⲙⲉⲛⲣⲉ ⲛⲏⲉ̀ⲧⲉ ⲛⲟⲩϥ ⲉⲧ ϧⲉⲛ ⲡⲓⲕⲟⲥⲙⲟⲥ ⲁϥⲧⲏⲓϥ ⲙ̀ⲙⲓⲛ ⲙ̀ⲙⲟϥ ⲛ̀ⲥⲱϯ ϧⲁⲣⲟⲛ ⲉ̀ⲫ̀ⲙⲟⲩ ⲉⲧⲟⲓ ⲛ̀ⲟⲩⲣⲟ ⲉ̀ϩ̀ⲣⲏⲓ ⲉ̀ϫⲱⲛ ⲫⲁⲓ ⲉ̀ⲛⲁⲩⲁ̀ⲙⲟⲛⲓ ⲙ̀ⲙⲟⲛ ⲉ̀ⲃⲟⲗ ϩⲓⲧⲟⲧϥ ⲉⲛⲧⲟⲓ ⲉ̀ⲃⲟⲗ ϩⲓⲧⲉⲛ ⲛⲉⲛⲛⲟⲃⲓ",
          "coptic_english": "",
          "coptic_arabic": ""
        },
        {
          "english": "He descended into Hades through the Cross",
          "arabic": "نزل إلى الجحيم من قِبَل الصليب",
          "coptic": "Ⲁϥϣⲉⲛⲁϥ ⲉ̀ⲡⲉⲥⲏⲧ ⲉ̀Ⲁ̀ⲙⲉⲛϯ ⲉ̀ⲃⲟⲗ ϩⲓⲧⲉⲛ Ⲡⲓⲥ̀ⲧⲁⲩⲣⲟⲥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen. I believe",
          "arabic": "حقاً. أؤمن",
          "coptic": "Ⲁ̀ⲙⲏⲛ. Ϯⲛⲁϩϯ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He rose from the dead on the third day",
          "arabic": "وقام من الأموات في اليوم الثالث",
          "coptic": "Ⲁϥⲧⲱⲛϥ ⲉ̀ⲃⲟⲗ ϧⲉⲛ ⲛⲏⲉⲑⲙⲱⲟⲩⲧ ϧⲉⲛ ⲡⲓⲉ̀ϩⲟⲟⲩ ⲙ̀ⲙⲁϩϣⲟⲙⲧ",
          "coptic_english": "",
          "coptic_arabic": ""
        },
        {
          "english": "He ascended into the heavens and sat at Your right hand, O Father",
          "arabic": "وصعد إلى السموات، وجلس عن يمينك أيها الآب",
          "coptic": "Ⲁϥϣⲉⲛⲁϥ ⲉ̀ⲡ̀ϣⲱⲓ ⲉ̀ⲛⲓⲫⲏⲟⲩⲓ̀ ⲁϥϩⲉⲙⲥⲓ ⲥⲁⲧⲉⲕⲟⲩⲓ̀ⲛⲁⲙ Ⲫ̀ⲓⲱⲧ",
          "coptic_english": "",
          "coptic_arabic": ""
        },
        {
          "english": "He has appointed a Day for recompense, on which He will appear to judge the world in righteousness, and give each one according to his deeds",
          "arabic": "ورسم يوماً للمجازاة، هذا الذي يظهر فيه ليدين المسكونة بالعدل، ويعطي كل واحد حسب أعماله",
          "coptic": "Ⲉ̀ⲁϥⲑⲱϣ ⲛ̀ⲟⲩⲉ̀ϩⲟⲟⲩ ⲛ̀ϯϣⲉⲃⲓⲱ ⲫⲁⲓ ⲉ̀ⲧⲉ ϥ̀ⲛⲁⲟⲩⲱⲛϩ ⲉ̀ⲃⲟⲗ ⲛ̀ϧⲏⲧϥ ⲉ̀ϯϩⲁⲡ ⲉ̀ϯⲟⲓⲕⲟⲩⲙⲉⲛⲏ ϧⲉⲛ ⲟⲩⲇⲓⲕⲉⲟ̀ⲥⲩⲛⲏ ⲟⲩⲟϩ ϥ̀ⲛⲁϯ ⲙ̀ⲡⲓⲟⲩⲁⲓ ⲡⲓⲟⲩⲁⲓ ⲕⲁⲧⲁ ⲛⲉϥϩ̀ⲃⲏⲟⲩⲓ̀",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "According to Your mercy, O Lord, and not according to our sins",
          "arabic": "كرحمتك يا رب، وليس كخطايانا",
          "coptic": "Ⲕⲁⲧⲁ ⲧⲟ ⲉ̀ⲗⲉⲟⲥ ⲥⲟⲩ Ⲕⲩⲣⲓⲉ ⲕⲉ ⲙⲏ ⲕⲁⲧⲁ ⲧⲁⲥ ⲁ̀ⲙⲁⲣⲧⲓⲁⲥ ⲏ̀ⲙⲱⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He instituted for us this great Mystery of godliness",
          "arabic": "ووضع لنا هذا السر العظيم الذي للتقوى",
          "coptic": "Ⲁϥⲭⲱ ⲇⲉ ⲛⲁⲛ ⲉ̀ϧ̀ⲣⲏⲓ ⲙ̀ⲡⲁⲓⲛⲓϣϯ ⲙ̀ⲙⲩⲥⲧⲏⲣⲓⲟⲛ ⲛ̀ⲧⲉ ϯⲙⲉⲧⲉⲩⲥⲉⲃⲏⲥ",
          "coptic_english": "",
          "coptic_arabic": ""
        },
        {
          "english": "For being determined to give Himself up to death for the life of the world—",
          "arabic": "لأنه فيما هو راسم أن يسلم نفسه للموت عن حياة العالم",
          "coptic": "Ⲉϥⲑⲏϣ ⲅⲁⲣ ⲉ̀ⲧⲏⲓϥ ⲉ̀ⲫ̀ⲙⲟⲩ ϧⲁ ⲡ̀ⲱⲛϧ ⲙ̀ⲡⲓⲕⲟⲥⲙⲟⲥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "We believe",
          "arabic": "نؤمن",
          "coptic": "Ⲁ̀ⲗⲏⲑⲟⲥ ⲡⲓⲥⲧⲉⲩⲟ̀ⲙⲉⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He took bread into His holy hands, which are without spot or blemish, blessed, and life-giving",
          "arabic": "أخذ خبزاً على يديه الطاهرتين، اللتين بلا عيب ولا دنس، الطوباويتين المحييتين",
          "coptic": "Ⲁϥϭⲓ ⲛ̀ⲟⲩⲱⲓⲕ ⲉ̀ϫⲉⲛ ⲛⲉϥϫⲓϫ ⲉⲑⲟⲩⲁⲃ ⲛ̀ⲁⲧⲁϭⲛⲓ ⲟⲩⲟϩ ⲛ̀ⲁⲧⲑⲱⲗⲉⲃ ⲟⲩⲟϩ ⲙ̀ⲙⲁⲕⲁⲣⲓⲟⲛ ⲟⲩⲟϩ ⲛ̀ⲣⲉϥⲧⲁⲛϧⲟ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "We believe that this is true. Amen",
          "arabic": "نؤمن أن هذا هو بالحقيقة. آمين",
          "coptic": "Ⲧⲉⲛⲛⲁϩϯ ϫⲉ ⲫⲁⲓ ⲡⲉ ϧⲉⲛ ⲟⲩⲙⲉⲑⲙⲏⲓ ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He looked up towards heaven to You, O God, who are His Father and Master of everyone",
          "arabic": "ونظر إلى فوق نحو السماء، إليك يا الله أباه وسيد كل أحد",
          "coptic": "Ⲁϥϫⲟⲩϣⲧ ⲉ̀ⲡ̀ϣⲱⲓ ⲉ̀ⲧ̀ⲫⲉ ϩⲁⲣⲟⲕ ⲫⲏⲉ̀ⲧⲉ ⲫⲱϥ ⲛ̀Ⲓⲱⲧ Ⲫ̀ⲛⲟⲩϯ ⲟⲩⲟϩ Ⲫ̀ⲛⲏⲃ ⲛ̀ⲧⲉ ⲟⲩⲟⲛ ⲛⲓⲃⲉⲛ",
          "coptic_english": "",
          "coptic_arabic": ""
        },
        {
          "english": "And when He had given thanks—",
          "arabic": "وشكر",
          "coptic": "Ⲉ̀ⲧⲁϥϣⲉⲡϩ̀ⲙⲟⲧ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen",
          "arabic": "آمين",
          "coptic": "Ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He blessed it—",
          "arabic": "وباركه",
          "coptic": "Ⲁϥⲥ̀ⲙⲟⲩ ⲉ̀ⲣⲟϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen",
          "arabic": "آمين",
          "coptic": "Ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He sanctified it",
          "arabic": "وقدسه",
          "coptic": "Ⲁϥⲉⲣⲁ̀ⲅⲓⲁⲍⲓⲛ ⲙ̀ⲙⲟϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen",
          "arabic": "آمين",
          "coptic": "Ⲁ̀ⲙⲏⲛ",
          "coptic_english": "",
          "coptic_arabic": ""
        },
        {
          "english": "We believe, we confess, and we glorify",
          "arabic": "نؤمن ونعترف ونمجد",
          "coptic": "Ⲡⲓⲥⲧⲉⲩⲟ̀ⲙⲉⲛ ⲕⲉ ⲟ̀ⲙⲟⲗⲟⲅⲟⲩⲙⲉⲛ ⲕⲉ ⲇⲟⲝⲁⲍⲟⲙⲉⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He broke it, and gave it to His own holy disciples and saintly apostles, saying,",
          "arabic": "وقسمه، وأعطاه لتلاميذه القديسين ورسله الأطهار قائلاً",
          "coptic": "Ⲁϥⲫⲁϣϥ ⲁϥⲧⲏⲓϥ ⲛ̀ⲛⲏⲉ̀ⲧⲉ ⲛⲟⲩϥ ⲛ̀ⲁ̀ⲅⲓⲟⲥ ⲙ̀ⲙⲁⲑⲏⲧⲏⲥ ⲟⲩⲟϩ ⲛ̀ⲁ̀ⲡⲟⲥⲧⲟⲗⲟⲥ ⲉⲑⲟⲩⲁⲃ ⲉϥϫⲱ ⲙ̀ⲙⲟⲥ",
          "coptic_english": "",
          "coptic_arabic": ""
        },
        {
          "english": "“Take, eat of it, all of you",
          "arabic": "\"خذوا كلوا منه كلكم،",
          "coptic": "ϫⲉ ϭⲓ ⲟⲩⲱⲙ ⲉ̀ⲃⲟⲗ ⲛ̀ϧⲏⲧϥ ⲧⲏⲣⲟⲩ",
          "coptic_english": "",
          "coptic_arabic": ""
        },
        {
          "english": "For this is My Body, which is broken for you and for many, to be given for the remission of sins. This do in remembrance of Me.”",
          "arabic": "لأن هذا هو جسدي الذي يقسم عنكم وعن كثيرين، يعطى لمغفرة الخطايا، هذا اصنعوه لذكري.\"",
          "coptic": "ⲫⲁⲓ ⲅⲁⲣ ⲡⲉ ⲡⲁⲥⲱⲙⲁ. Ⲉ̀ⲧⲟⲩⲛⲁⲫⲁϣϥ ⲉ̀ϫⲉⲛ ⲑⲏⲛⲟⲩ ⲛⲉⲙ ϩⲁⲛⲕⲉⲙⲏϣ ⲛ̀ⲥⲉⲧⲏⲓϥ ⲉ̀ⲡ̀ⲭⲱ ⲉ̀ⲃⲟⲗ ⲛ̀ⲧⲉ ⲛⲓⲛⲟⲃⲓ ⲫⲁⲓ ⲁ̀ⲣⲓⲧϥ ⲉ̀ⲡⲁⲉⲣⲫ̀ⲙⲉⲩⲓ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "This is true. Amen",
          "arabic": "هذا هو بالحقيقة. آمين",
          "coptic": "Ⲫⲁⲓ ⲡⲉ ϧⲉⲛ ⲟⲩⲙⲉⲑⲙⲏⲓ ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "Likewise also, the cup, after supper, He mixed it of wine and water",
          "arabic": "هكذا الكأس أيضاً، بعد العشاء، مزجها من خمر وماء",
          "coptic": "Ⲡⲁⲓⲣⲏϯ ⲟⲛ ⲡⲓⲕⲉⲁ̀ⲫⲟⲧ ⲙⲉⲛⲉⲛⲥⲁ ⲡⲓⲇⲓⲡⲛⲟⲛ ⲁϥⲑⲟⲧϥ ⲉ̀ⲃⲟⲗ ϧⲉⲛ ⲟⲩⲏⲣⲡ ⲛⲉⲙ ⲟⲩⲙⲱⲟⲩ",
          "coptic_english": "",
          "coptic_arabic": ""
        },
        {
          "english": "And when He had given thanks—",
          "arabic": "وشكر",
          "coptic": "Ⲉ̀ⲧⲁϥϣⲉⲡϩ̀ⲙⲟⲧ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen",
          "arabic": "آمين",
          "coptic": "Ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He blessed it—",
          "arabic": "وباركه",
          "coptic": "Ⲁϥⲥ̀ⲙⲟⲩ ⲉ̀ⲣⲟϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen",
          "arabic": "آمين",
          "coptic": "Ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He sanctified it",
          "arabic": "وقدسه",
          "coptic": "Ⲁϥⲉⲣⲁ̀ⲅⲓⲁⲍⲓⲛ ⲙ̀ⲙⲟϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen",
          "arabic": "آمين",
          "coptic": "Ⲁ̀ⲙⲏⲛ",
          "coptic_english": "",
          "coptic_arabic": ""
        },
        {
          "english": "Again, we believe, we confess, and we glorify",
          "arabic": "وأيضاً نؤمن ونعترف ونمجد",
          "coptic": "Ⲕⲉ ⲡⲁⲗⲓⲛ ⲡⲓⲥⲧⲉⲩⲟ̀ⲙⲉⲛ ⲕⲉ ⲟ̀ⲙⲟⲗⲟⲅⲟⲩⲙⲉⲛ ⲕⲉ ⲇⲟⲝⲁⲍⲟⲙⲉⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "He tasted, and gave it also to His own holy disciples and saintly apostles, saying,",
          "arabic": "وذاق، وأعطاها أيضاً لتلاميذه القديسين ورسله الأطهار قائلاً",
          "coptic": "Ⲁϥϫⲉⲙϯⲡⲓ ⲁϥⲧⲏⲓϥ ⲟⲛ ⲛ̀ⲛⲏⲉ̀ⲧⲉ ⲛⲟⲩϥ ⲛ̀ⲁ̀ⲅⲓⲟⲥ ⲙ̀ⲙⲁⲑⲏⲧⲏⲥ ⲟⲩⲟϩ ⲛ̀ⲁ̀ⲡⲟⲥⲧⲟⲗⲟⲥ ⲉⲑⲟⲩⲁⲃ ⲉϥϫⲱ ⲙ̀ⲙⲟⲥ",
          "coptic_english": "",
          "coptic_arabic": ""
        },
        {
          "english": "“Take, drink of it, all of you",
          "arabic": "\"خذوا اشربوا منه كلكم",
          "coptic": "Ϫⲉ ϭⲓ ⲥⲱ ⲉ̀ⲃⲟⲗ ⲛ̀ϧⲏⲧϥ ⲧⲏⲣⲟⲩ",
          "coptic_english": "",
          "coptic_arabic": ""
        },
        {
          "english": "For this is My Blood of the New Covenant, which is shed for you and for many, to be given for the remission of sins. This do in remembrance of Me.”",
          "arabic": "لأن هذا هو دمي الذي للعهد الجديد، الذي يُسفَك عنكم وعن كثيرين يعطى لمغفرة الخطايا. هذا إصنعوه لذكري.\"",
          "coptic": "Ⲫⲁⲓ ⲅⲁⲣ ⲡⲉ ⲡⲁⲥ̀ⲛⲟϥ ⲛ̀ⲧⲉ ϯⲇⲓⲁⲑⲏⲕⲏ ⲙ̀ⲃⲉⲣⲓ ⲉ̀ⲧⲟⲩⲛⲁⲫⲟⲛϥ ⲉ̀ⲃⲟⲗ ⲉ̀ϫⲉⲛ ⲑⲏⲛⲟⲩ ⲛⲉⲙ ϩⲁⲛⲕⲉⲙⲏϣ ⲛ̀ⲥⲉⲧⲏⲓϥ ⲉ̀ⲡ̀ⲭⲱ ⲉ̀ⲃⲟⲗ ⲛ̀ⲧⲉ ⲛⲓⲛⲟⲃⲓ ⲫⲁⲓ ⲁ̀ⲣⲓⲧϥ ⲉ̀ⲡⲁⲉⲣⲫ̀ⲙⲉⲩⲓ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "This is also true. Amen",
          "arabic": "هذا هو أيضاً بالحقيقة. آمين",
          "coptic": "Ⲫⲁⲓ ⲟⲛ ⲡⲉ ϧⲉⲛ ⲟⲩⲙⲉⲑⲙⲏⲓ ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "“For every time you eat of this bread and drink of this cup, you proclaim My Death, confess My Resurrection, and remember Me till I come.”",
          "arabic": "لأن كل مرة تأكلون من هذا الخبز. وتشربون من هذه الكأس. تبشرون بموتي وتعترفون بقيامتي وتذكروني إلى أن أجئ",
          "coptic": "Ⲥⲟⲡ ⲅⲁⲣ ⲛⲓⲃⲉⲛ ⲉ̀ⲧⲉⲧⲉⲛⲛⲁⲟⲩⲱⲙ ⲉ̀ⲃⲟⲗ ϧⲉⲛ ⲡⲁⲓⲱⲓⲕ ⲫⲁⲓ ⲟⲩⲟϩ ⲛ̀ⲧⲉⲧⲉⲛⲥⲱ ⲉ̀ⲃⲟⲗ ϧⲉⲛ ⲡⲁⲓⲁ̀ⲫⲟⲧ ⲫⲁⲓ ⲉ̀ⲣⲉ ⲧⲉⲛϩⲓⲱⲓϣ ⲙ̀ⲡⲁⲙⲟⲩ ⲉ̀ⲣⲉ ⲧⲉⲛⲉⲣⲟ̀ⲙⲟⲗⲟⲅⲓⲛ ⲛ̀ⲧⲁⲁ̀ⲛⲁⲥⲧⲁⲥⲓⲥ ⲉ̀ⲣⲉ ⲧⲉⲛⲓ̀ⲣⲓ ⲙ̀ⲡⲁⲙⲉⲩⲓ ϣⲁϯⲓ̀",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Amen. Amen. Amen. Your Death, O Lord, we proclaim; Your holy Resurrection and Ascension into the heavens, we confess",
          "arabic": "آمين. آمين. آمين. بموتك يا رب نبشر، وبقيامتك المقدسة وصعودك إلى السموات، نعترف",
          "coptic": "Ⲁ̀ⲙⲏⲛ ⲁ̀ⲙⲏⲛ ⲁ̀ⲙⲏⲛ: ⲧⲟⲛ ⲑⲁⲛⲁⲧⲟⲛ ⲥⲟⲩ Ⲕⲩⲣⲓⲉ ⲕⲁⲧⲁⲅⲅⲉⲗⲗⲟⲙⲉⲛ: ⲕⲉ ⲧⲏⲛ ⲁ̀ⲅⲓⲁⲛ ⲥⲟⲩ ⲁ̀ⲛⲁⲥⲧⲁⲥⲓⲛ ⲕⲉ ⲧⲏⲛ ⲁ̀ⲛⲁⲗⲏⲯⲓⲛ ⲥⲟⲩ ⲛ̀ⲧⲏⲥ ⲟⲩⲣⲁⲛⲓⲥ ⲥⲉ ⲟ̀ⲙⲟⲗⲟⲅⲟⲩⲙⲉⲛ",
          "coptic_english": "",
          "coptic_arabic": ""
        },
        {
          "english": "We praise You, we bless You, we thank You, O Lord, and we entreat You, O our God",
          "arabic": "نسبحك، نباركك، نشكرك يا رب ونتضرع إليك يا إلهنا",
          "coptic": "Ⲥⲉ ⲉ̀ⲛⲟⲩⲙⲉⲛ ⲥⲉ ⲉⲩⲗⲟⲅⲟⲩⲙⲉⲛ ⲥⲓ ⲉⲩⲭⲁⲣⲓⲥⲧⲟⲩⲙⲉⲛ Ⲕⲩⲣⲓⲉ: ⲕⲉ ⲇⲉⲟ̀ⲙⲉⲑⲁ ⲥⲟⲩ ⲟ̀ Ⲑⲉⲟⲥ ⲏ̀ⲙⲱⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "Therefore, as we also commemorate His holy Passion, His Resurrection from the dead, His Ascension into the heavens, His Sitting at Your right hand, O Father,",
          "arabic": "ففيما نحن أيضاً نصنع ذكر آلامه المقدسة، وقيامته من الأموات، وصُعوده إلى السموات، وجلوسه عن يمينك أيها الآب",
          "coptic": "Ⲉⲛⲓ̀ⲣⲓ ⲟⲩⲛ ϩⲱⲛ ⲙ̀ⲫ̀ⲙⲉⲩⲓ ⲛ̀ⲛⲉϥϧⲓⲥⲓ ⲉⲑⲟⲩⲁⲃ ⲛⲉⲙ Ⲡⲉϥϫⲓⲛⲧⲱⲛϥ ⲉ̀ⲃⲟⲗ ϧⲉⲛ ⲛⲏⲉⲑⲙⲱⲟⲩⲧ ⲛⲉⲙ Ⲡⲉϥϫⲓⲛϣⲉ ⲉ̀ⲡ̀ϣⲱⲓ ⲉ̀ⲛⲓⲫⲏⲟⲩⲓ̀ ⲛⲉⲙ Ⲡⲉϥϫⲓⲛϩⲉⲙⲥⲓ ⲥⲁⲧⲉⲕⲟⲩⲓ̀ⲛⲁⲙ Ⲫ̀ⲓⲱⲧ",
          "coptic_english": "",
          "coptic_arabic": ""
        },
        {
          "english": "and His Second Coming from the heavens, awesome and full of glory,",
          "arabic": "وظهوره الثاني الآتي من السموات، المخوف المملوء مجداً",
          "coptic": "Ⲛⲉⲙ ⲧⲉϥⲙⲁϩⲥ̀ⲛⲟⲩϯ ⲙ̀ⲡⲁⲣⲟⲩⲥⲓⲁ ⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲛⲓⲫⲏⲟⲩⲓ̀ ⲉⲧⲟⲓ ⲛ̀ϩⲟϯ ⲟⲩⲟϩ ⲉⲑⲙⲉϩ ⲛ̀ⲱ̀ⲟⲩ",
          "coptic_english": "",
          "coptic_arabic": ""
        },
        {
          "english": "we offer unto You Your gifts from what is Yours, for everything, concerning everything, and in everything",
          "arabic": "نقرِّب لك قرابينك من الذي لك، على كل حال، ومن أجل كل حال وفي كل حال",
          "coptic": "Ⲧⲉⲛⲉⲣⲡ̀ⲣⲟⲥⲫⲉⲣⲓⲛ ⲛⲁⲕ ⲛ̀ⲛⲏⲉ̀ⲧⲉ ⲛⲟⲩⲕ ⲛ̀ⲇⲱⲣⲟⲛ ⲉ̀ⲃⲟⲗ ϧⲉⲛ ⲛⲏⲉ̀ⲧⲉ ⲛⲟⲩⲕ ⲕⲁⲧⲁ ϩⲱⲃ ⲛⲓⲃⲉⲛ ⲛⲉⲙ ⲉⲑⲃⲉ ϩⲱⲃ ⲛⲓⲃⲉⲛ ⲛⲉⲙ ϧⲉⲛ ϩⲱⲃ ⲛⲓⲃⲉⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "deacon",
      "type": "verses",
      "verses": [
        {
          "english": "Worship God in fear and trembling",
          "arabic": "اسجدوا لله بخوف ورعدة",
          "coptic": "Ⲟⲩⲱϣⲧ ⲙ̀Ⲫ̀ⲛⲟⲩϯ ϧⲉⲛ ⲟⲩϩⲟϯ ⲛⲉⲙ ⲟⲩⲥ̀ⲑⲉⲣⲧⲉⲣ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "We praise You, we bless You, we serve You, we worship You",
          "arabic": "نسبحك. نباركك. نخدمك. نسجد لك",
          "coptic": "Ⲧⲉⲛϩⲱⲥ ⲉ̀ⲣⲟⲕ ⲧⲉⲛⲥ̀ⲙⲟⲩ ⲉ̀ⲣⲟⲕ ⲧⲉⲛϣⲉⲙϣⲓ ⲙ̀ⲙⲟⲕ ⲧⲉⲛⲟⲩⲱϣⲧ ⲙ̀ⲙⲟⲕ",
          "coptic_english": "",
          "coptic_arabic": ""
        }
      ]
    },
    {
      "speaker": "deacon",
      "type": "verses",
      "verses": [
        {
          "english": "Let us attend. Amen",
          "arabic": "نُنصت. آمين",
          "coptic": "Ⲡ̀ⲣⲟⲥⲭⲱⲙⲉⲛ ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "And this bread He makes into His holy Body",
          "arabic": "وهذا الخبز يجعله جسداً مقدساً له",
          "coptic": "Ⲟⲩⲟϩ ⲡⲁⲓⲱⲓⲕ ⲙⲉⲛ ⲛ̀ⲧⲉϥⲁⲓϥ ⲛ̀ⲥⲱⲙⲁ ⲉϥⲟⲩⲁⲃ ⲛ̀ⲧⲁϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "I believe. Amen",
          "arabic": "أؤمن",
          "coptic": "Ϯⲛⲁϩϯ ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "inaudible": true,
      "type": "verses",
      "verses": [
        {
          "english": "Our Lord, God, and Savior Jesus Christ,",
          "arabic": "ربنا وإلهنا ومخلصنا يسوع المسيح",
          "coptic": "Ⲡⲉⲛϭⲟⲓⲥ ⲟⲩⲟϩ Ⲡⲉⲛⲛⲟⲩϯ ⲟⲩⲟϩ Ⲡⲉⲛⲥⲱⲧⲏⲣ Ⲓⲏⲥⲟⲩⲥ Ⲡⲓⲭ̀ⲣⲓⲥⲧⲟⲥ",
          "coptic_english": "",
          "coptic_arabic": ""
        },
        {
          "english": "given for the remission of sins and eternal life to those who partake of Him",
          "arabic": "يُعطَى لغفرانِ الخطايا، وحياة أبدية لمَنْ يتناول منه",
          "coptic": "Ⲉⲩϯ ⲙ̀ⲙⲟϥ ⲉ̀ⲡ̀ⲭⲱ ⲉ̀ⲃⲟⲗ ⲛ̀ⲧⲉ ⲛⲓⲛⲟⲃⲓ ⲛⲉⲙ ⲟⲩⲱⲛϧ ⲛ̀ⲉ̀ⲛⲉϩ ⲛ̀ⲛⲏⲉⲑⲛⲁϭⲓ ⲉ̀ⲃⲟⲗ ⲛ̀ϧⲏⲧϥ",
          "coptic_english": "",
          "coptic_arabic": ""
        },
        {
          "english": "And this cup also, the precious Blood of His New Covenant",
          "arabic": "وهذه الكأس أيضاً دماً كريماً للعهد الجديد الذي له",
          "coptic": "Ⲟⲩⲟϩ ⲡⲁⲓⲁ̀ⲫⲟⲧ ⲇⲉ ⲟⲛ ⲛ̀ⲥ̀ⲛⲟϥ ⲉϥⲧⲁⲓⲏⲟⲩⲧ ⲛ̀ⲧⲉ ϯⲇⲓⲁⲑⲏⲕⲏ ⲙ̀ⲃⲉⲣⲓ ⲛ̀ⲧⲁϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Again, I believe. Amen",
          "arabic": "وأيضاً أؤمن",
          "coptic": "Ⲕⲉ ⲡⲁⲗⲓⲛ ϯⲛⲁϩϯ ⲁ̀ⲙⲏⲛ",
          "coptic_english": "",
          "coptic_arabic": ""
        }
      ]
    },
    {
      "speaker": "priest",
      "type": "verses",
      "verses": [
        {
          "english": "and eternal life to those who partake of Him",
          "arabic": "وحياة أبدية لمَنْ يتناول منه",
          "coptic": "ⲛⲉⲙ ⲟⲩⲱⲛϧ ⲛ̀ⲉ̀ⲛⲉϩ ⲛ̀ⲛⲏⲉⲑⲛⲁϭⲓ ⲉ̀ⲃⲟⲗ ⲛ̀ϧⲏⲧϥ",
          "coptic_english": "",
          "coptic_arabic": ""
        }
      ]
    },
    {
      "speaker": "people",
      "type": "verses",
      "verses": [
        {
          "english": "Lord have mercy (3)",
          "arabic": "يا ربُّ إرحَم (3)",
          "coptic": "Ⲕⲩⲣⲓⲉ ⲉ̀ⲗⲉⲏ̀ⲥⲟⲛ (ⲅ̅)",
          "coptic_english": "",
          "coptic_arabic": ""
        }
      ]
    }
  ],
  "type": "prayer"
}